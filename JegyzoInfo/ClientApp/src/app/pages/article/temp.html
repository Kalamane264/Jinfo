"<p>A Magyar Közlöny 2020. december 1-jei számában megjelent a koronavírus-világjárvány nemzetgazdaságot érintő hatásának enyhítése érdekében szükséges helyi adó intézkedésről szóló 535/2020. (XII. 1.) Korm. rendelet, amely szerint a 2021. évben végződő adóévben a helyi adó és a települési adó mértéke nem lehet magasabb, mint az ugyanazon helyi adónak, települési adónak a rendelet hatálya lépése, azaz 2020. december 2. napján hatályos és alkalmazandó önkormányzati adórendeletben megállapított adómértéke. E rendelkezés alapján lényegében a helyi és a települési adó mértékét nem lehet megemelni jövőre.<br />\n&nbsp;<br />\n<a href='/cikk/megszunt-a-hipa-eloleg-feltoltesi-kotelezettseg/?utm_source=CONT&amp;utm_medium=admiral&amp;utm_campaign=CONT'><div class=\"offer\"><div class=\"top\">ÖNNEK AJÁNLJUK</div><div class=\"bottom\"><div class=\"leftSide\"><h5>Megszűnt a HIPA előleg-feltöltési kötelezettség</h5><p>Megszűnt a vállalkozások legbonyolultabb, és egyben az év végén jelentős anyagi megterhelést is jelentő adminisztrációs kötelezettsége, az adóelőleg feltöltési kötelezettség. Tavaly már nem kellett feltölteni a társasági adót, idén pedig a helyi iparűzési adóban is megszűnik a feltöltés.\n</p></div><div class=\"rightSide\"><img src = '' alt=''></div></div></div></a></p>\n\n<blockquote>\n<p>A Korm. rendelet további rendelkezése szerint az önkormányzatnak a rendelet hatályba lépése, azaz 2020. december 2. napján hatályos adórendelete szerinti adómentességet, adókedvezményt a 2021. évben végződő adóévben is biztosítania kell, vagyis a jelenlegi, önkormányzati rendeletekben biztosított adómentességeket és adókedvezményeket jövőre is biztosítani kell, azokat visszavonni nem lehet.</p>\n</blockquote>\n\n<p>A Korm. rendelet harmadik rendelkezése szerint a települési önkormányzat a 2021. évre új helyi adót, új települési adót nem jogosult bevezetni.</p>\n"
